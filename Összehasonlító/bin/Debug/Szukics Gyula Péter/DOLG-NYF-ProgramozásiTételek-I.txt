Végezd el a következő feladatokat:

Írj egy programot, amely megválaszolja a lent felsorolt kérdéseket!

Fontos részletek:
- amikor a képernyőre írsz, mindegy, milyen körítő szöveget írsz. De amikor a fájlba írsz, akkor semmi mást ne írj, csak a választ. Logikai válasz esetén True-t vagy False-ot.
- Minden arab számmal (1., 2., ...) sorszámozott feladaton belül legfeljebb egyszer olvashatod be a fájlt!!
- Csinálhatsz viszont olyat, hogy az azonos fájllal dolgozó (római számmal megjelölt) feladatok esetében egyszeri beolvasás során oldod meg a feladatot, noha lehetőséged lenne többször is beolvasni. 
- A megoldások során nem dolgozhatsz listákkal.
- Minden megoldást írj ki a képernyőre és írd ki a kérdés után megadott nevű "output"-tal kezdődő fájlba!

--------------------------
I. Adott az "input-I.txt". 

1. Hány szám található a megadott fájlban? ("output1.txt")
2. Mennyi a megadott fájlban található számok összege? ("output2.txt")
3. Mennyi a megadott fájlban található számok átlaga? ("output3.txt")

--------------------------
II. Adott az "input-II.txt". 

4. 	a) Van-e negatív páros szám a megadott fájlban? ("output4a.txt")
	b) Válogasd ki / Szűrd ki a negatív páros számokat a fájlból! ("output4b.txt")	

(ne feledd, a 4a és 4b feladatot egy beolvasással kell megoldanod!)

--------------------------
III. Adott az "input-III.txt". A következő kérdésekre adott válaszokat írd ki a képernyőre és a megadott "output"-tal kezdődő fájlba:

5.	a) Hány 50 és 100 közötti (az 50 és a 100 még benne van) szám található a fájlban? ("output5a.txt")
	b) Mennyi ezen számok összege? (tehát csak az 50 és 100 közé eső számok összege?) ("output5b.txt")

(ne feledd, az 5a és 5b feladatot egyszerre kell megoldanod!)

--------------------------
IV. Adott az "input-IV.txt". 

6. 	a) Add meg a megadott fájlban található legkisebb számot! ("output6.txt")

--------------------------
V. Adott az "input-V.txt", amely biztosan tartalmaz egy 25-tel osztható számot. 

7. Mi az első 25-tel osztható szám? ("output7.txt")
8. Mi az első 25-tel osztható szám indexe? ("output8.txt")
9. Mi a legnagyobb 25-tel osztható szám? ("output9.txt")

--------------------------
VI. Adott az "input-VI.txt", amelyben nem biztos, hogy fellelhető egy 25-tel osztható szám. 

10. Mi az utolsó 25-tel osztható szám? ("output10.txt")
11. Mi az utolsó 25-tel osztható szám indexe? ("output11.txt")
12. Mi a legnagyobb 25-tel osztható szám indexe? ("output12.txt")

--------------------------
VII. Adott az "input-VII.txt". 

13. a) Előfordul-e olyan a sorozatban, hogy egy 3-mal osztható számot egy 10-zel osztható szám követ? ("output13a.txt")
	b) Ha előfordul ilyen, akkor mi ennek az előfordulásnak az indexe (a 3-mal osztható szám indexére gondolunk)("output13b.txt")